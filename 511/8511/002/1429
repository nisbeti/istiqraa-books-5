<div> <p><span id="p1"></span>أرتجي عين في الناس تساعدني … من صباحي حتى تغيب العين</p>
<p><span id="p2"></span>كان عليه ترقب زمان ملكو … والسعادة حتى أصابو عين</p>
<p><span id="p3"></span>الجواد غاب بين العدا أرماه … مات ودمعو من العيون غاير</p>
<p><span id="p4"></span>كل من غار منو بقي فرحان … بعد ما كان غاير على الغاير</p>
<p><span id="p5"></span>ذي العساكر شبهتها روضة … فيها أغصان فرسان عليها زهور</p>
<p><span id="p6"></span>والنسيم في النهر فصل زرد … وإذا هو كالسيف ظهر مشهور</p>
<p><span id="p7"></span>واللبوس من فوق الحديد تحكي … ورد أحمر بين الرياض منثور</p>
<p><span id="p8"></span>ومن البان شطفات غصون مذهبه … وحماها صناجق الباتر</p>
<p><span id="p9"></span>وحكى الياسمين بدن مجروح … وشقيق النعمان عليه داير</p>
<p><span id="p10"></span>في سما حرب عسكر السلطان … تطلع أنجم فرسان تزين اللبوس</p>
<p><span id="p11"></span>والأسنة تحكى شهب ثاقبه … وخودهم مثل النجوم في الشموس</p>
<p><span id="p12"></span>والملك بينهم قمر مخسوف … وحكى الرعد ضربهم في التروس</p>
<p><span id="p13"></span>خلت أسهم من قوس قزح ترمي … للعساكر في ليل غبار عاكر</p>
<p><span id="p14"></span>السحاب صار يمطر سهام خارقه … للأعادي ولم يزل ماطر</p>
<p><span id="p15"></span>ذي العساكر بستان وفيه فاكهة … ودماهم خمر العنب مدفوق</p>
<p><span id="p16"></span>واحد أصفر لونو حكى مشمش … وذا لون العناب وذا معشوق</p>
<p><span id="p17"></span>ما رأى حد مثل ذي الوقعة … لا تقل لي الناصر ولا برقوق</p>
<p><span id="p18"></span>والأمارة تحكي شجر مثمر … في رياض نشروا غدا عاطر</p>
<p><span id="p19"></span>والمدافع ترمي سفرجل كبار … ول رمان يحكي من الفحول فاخر</p>
<p><span id="p20"></span>كم أسلي قلب على الغوري … وأقلو يا قلب اتفكر</p>
<p><span id="p21"></span>أين سليمان وأبن هو النمرود … وأين هو فرعون وأين هوا قيصر</p>
<p><span id="p22"></span>وأين ملوك الزمان وذو القرنين … واللي يسمى إن صح الإسكندر</p>
<p><span id="p23"></span>وأين كسرى أنوشروان وأيوانه … مات والإيوان بعدو بقي داثر</p>
<p><span id="p24"></span>كل حادث بأمر القديم راحل … والإقامة للأول الآخر</p>
<p><span id="p25"></span>لو يكن في هذا البلد حمال … ويراهن في واجب الملعوب</p>
<p><span id="p26"></span>نحن عصبه نحزن على غلبه … لما يبقى دستو عليه مقلوب</p>
<p><span id="p27"></span>فايش تقل سلطاننا الغوري … لما جرد قتل ومات مكروب</p>
<p><span id="p28"></span>بعد ملكو خمسه وعشر سنين … تسعة أشهر بالكاتب الحاصر</p> </div>