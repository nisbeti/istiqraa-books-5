<div class="nass margin-top-10"> <p><span id="p1" class="anchor"></span>- ١٥٠ -<a href="#p1" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p2"></span>شرم برم حالي غلبان<a href="#p2" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p3"></span>فين الزعابيط واللبده ... جا للعويل منا هبده<a href="#p3" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p4"></span>مايفتكرهات دَا وشيل دِه ... تحت الكرابيج في الديوان<a href="#p4" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p5"></span>شرم برم حال غلبان<a href="#p5" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p6"></span>بعنا العمايم بالطربوش ... والعري بالتوب المنقوش<a href="#p6" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p7"></span>صبحت بلادنا للمغشوش ... مورد وصانعها ظمآن<a href="#p7" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p8"></span>شرم برم حالي غلبان<a href="#p8" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p9"></span>فضك من البيت والاوضه ... وخذ نصيحة عال موضه<a href="#p9" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p10"></span>يصبح بها بيتك روضه ... وتنام بها خمرا سكران<a href="#p10" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p11"></span>شرم برم حالي غلبان<a href="#p11" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p12"></span>ان كل بدك تساير ... خليك نضيف ناتف داير<a href="#p12" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p13"></span>وطف على الناس بالداير ... يعظموك كل الجدعان<a href="#p13" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p14"></span>شرم برم حالي غلبان<a href="#p14" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p15"></span>اوعا تفوت دي الكار ياهباب ... وتمشي ماسك لك في اكتاب<a href="#p15" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p16"></span>يستهبلوك كل الاحباب ... وبعد عزك دَا تنهان<a href="#p16" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p17"></span>شرم برم حالي غلبان<a href="#p17" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p18"></span>احسن دا فن بتاع مسكين ... سهروا ليالي فيه وسنين<a href="#p18" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p19"></span>وحصلوا منوُ التمدين ... لكن رماهم في الحرمان<a href="#p19" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p20"></span>شرم بر حالي غلبان<a href="#p20" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p21"></span>ان جئت مادح بقصائد ... يستحضروا لك بجرايد<a href="#p21" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p22"></span>وان كان لهم بعض عوايد ... يقلعوك حتى القفطان<a href="#p22" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p23"></span>شرم برم حالي غلبان<a href="#p23" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p24"></span>وان كنت شاعر او منشي ... قالوا يا شيخ فضك وامشي<a href="#p24" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p25"></span>دا احنا كلامنا في المحشي ... والا طيخ البيدنجان<a href="#p25" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p26"></span>شرم برم حالي غلبان<a href="#p26" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p27"></span>وان كنت صرفي او نجوى ... والعلم في ذهنك محوي<a href="#p27" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p28"></span>قالوا اتانا بوز ملوي ... قالوا لنا عمرو وزيدان<a href="#p28" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p29"></span>شرم برم حالي غلبان<a href="#p29" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p30"></span>وان كنت عالم متفقه ... قالوا اتانا الموت حقه<a href="#p30" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p31"></span>دلوقت يمسك في الحقه ... ويدور بمخط في الحيطان<a href="#p31" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p32"></span>شرم برم حالي غلبان<a href="#p32" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p33"></span>وان كنت صانع متفنن ... قالوا اخينا دا اجنن<a href="#p33" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p34"></span>وبعد ماكان يدندن ... صبح يقولي شغلي الوان<a href="#p34" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p35"></span>شرم برم حالي غلبان<a href="#p35" class="btn_tag btn btn-sm"><span class="text-gray fa fa-copy"></span></a></p> </div>