<div class="nass margin-top-10"> <p><span id="p1" class="anchor"></span>- ١٤٨ -<a href="#p1" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p2"></span>والفوابظ والمصاريف الرسميه والغير رسميه وبكل احترام اتشرف بوضع امضاي<a href="#p2" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p3"></span>الفلاح والله ياسيدي انك شاطر زي مابيقولوا وكمان يحكموانك بالعطل والضرر يعني تاخذ قطن قيمتة زرع الاطيان حقا ان حكموا لك الحكم ده اعطي لك اردب غله وبلاص مش قديم وبلاص سمن<a href="#p3" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p4"></span>الافوكاتو لما نشوف ياما سمعنا كلام من فلاحين زيك من غير ثمرة وان صدقوا فالبلاص يكون صغير<a href="#p4" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p5"></span>الفلاح والله ياسعادة البوكاتي ان ما كنشي البلاص اكبر من قعدتك ابقى بطل الحكم<a href="#p5" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p6"></span>الافوكاتو يقدم التقرير للمجلس ويدفع اثنين جنيه رسم وياخذ للفلاح ويطلب منه اجرة السكة الحديد واللوكندة<a href="#p6" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p7"></span>الفلاح يقول ياسيدي البوكاتي طيب اجرة الباجورعرفناها والكانطه دي ايه كمان<a href="#p7" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p8"></span>الافوكاتو احنا قلنا انتو بهايم قلتوا لا<a href="#p8" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p9"></span>الفلاح طيب ياسيدي اصبر لما ابيع المعزة واعطي لك ثمنها<a href="#p9" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p10"></span>الافوكاتو يتوجه بالوابور وفي اثنا سفريته يجد خصم موكله باحدى العربيات وينزل على عينه وياخذ منه كام قرش ويحضر يترافع ويقدم نتيجة الجهل ولعدم معرته بالقوانين يحكم برفض دعواه ويستلم الخلاصة<a href="#p10" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p11"></span>الفلاح يحضر يسأل الافوكاتو ياسعادة البوكاتي جرى ايه في القضية دا اخويا اهو حرث الارض وزرعها قطن وقلعه وحياة عينك<a href="#p11" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p12"></span>الافوكاتو هات كم قرش نعطيهم للكتبة على شان يخلصوا الشغل<a href="#p12" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p13"></span>الفلاح يبيع حلق امرأته ويعطيه ثمنه ثم بعدها يحضر يسأله<a href="#p13" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p14"></span>الافوكاتو ياشيخ قضيتك ما تنفعش<a href="#p14" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p15"></span>الفلاح طيب يا سيدي جبلو زي الناس اللي يطلبوه ويكسبوا قضيتهم<a href="#p15" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p16"></span>الافوكاتو هات رسم الابلو عشرة جنيه<a href="#p16" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p17"></span>الفلاح برهن الدار ويعطيه العشرة جنيه وبعد مدة سال البوكاتي عن القضية<a href="#p17" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p18"></span>الافوكاتو ياشيخ العشرة جنيه ماكفوش والميعاد مضى وكان اخره انبارح ولو جيت اول انبارح كنا كسبنا القضية واما دلوقتي ما بقاش ينفع<a href="#p18" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p19"></span>الفلاح طيب ياسيدي ماقلتليش له قبل ما ارهن الدار كانت تنفعننا نتاوى فيها<a href="#p19" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p20"></span>الافوكاتو ياشيخ انا عاوز منك باقي المقاولة والفايظ بتاعها هاته والا اقيم عليك قضية<a href="#p20" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p21"></span>الفلاح والله ياسيدي ليلة ما كان ما عندناش عشا كنت شفت في الحلم ان تعبان يبجري ورايه ولما حكيت الكلام ده للفقي قال لي عدوك يغدرك ومن ديك النهار وان ماسك قلبي بيدي وبقول ماليش عدو الا اخويا والحلم هو اتفسر وخويا ما يقدرشي يغدرني<a href="#p21" class="btn_tag btn btn-sm"><span class="text-gray fa fa-copy"></span></a></p> </div>