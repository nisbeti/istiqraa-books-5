<div> <p><span id="p1"></span>إيدي كندو أفعالنده حق تعالى حضرتي فاعل مختار اولوب مجبورًا اولمق لازم كلور إيدي تعالى عن ذلك علوًا كبيرًا زيرا مبدأ أزلدن منتهاي أبده وارنجه واقع اولاجق أفاعيل إلهية أزل أزالده علم محيطنده مقرر در لاجرم مذكورلر كفر اوزرينه إصرارده مختارلر در نه كه ورود نصله مجبوراولالر وإيمانه تكليف اولندو قلرينه تكليف مالا يطاق شائبه سي يوقدر زير أنلره تكليف قرآن كريمه إيمان إجماليدر جميع تفاصيلنه إيمان دكلدر كه كنديلرك كفر مستمر لرينه إيمان دخي لازم اولوب جمع نقيضه إيراد ايتمش اولالر.</p>
<p><span id="p2"></span>وأفعال اختياريه نك وجودن عدمندن ترجيح إيتمكين لازم اولان داعية حق تعالي حضرتنك مخلوقي اولماغي جبر محضه استدلال اولنمق خطأ فاحشدر، اول داعية أكرجه خلقًا حق تعالى حضرتنه منسوبدر لكن كسبًا عبده مستند در أحد طرفي معذورة بالذات متعلق اولوب صفة أخرى يه متوقف اولمامق إرادت قديمة موثرنيك قضايا سندن دكلدر بلكه أرادت حادثه كاسبه سنك دخي حال اولدر أوقات معينه حسبيله كاه وجودنه وكاه عدمنه متعلق حادثه كاسبه سنك دخى حالي اولدر أوقات معينه حسبيله كاه وجودنه وكاه عدمنه متعلق اولمق شانندندر بو وجهله دكلدر كه اول تعلق مقتضاي ذاتي اولوب ووجوب طريق ايله اولا بلكه هر برينه تعلق وقتنده جانب آخره تعلق ايتمك جائز اولمق طريقيله تعلق ايدر زيرا أفراد عقلادن بلكه صبياندن دخى بر فرد يوقدركه أفعال اختياريه سندن برفعلي إيشلدكنه إشلمكدن كنديسني عاجز بيله حقيقت اختيار بودر أمر تكليف وثواب وعقاب بونك اوزرينه دائردر.</p>
<p><span id="p3"></span>وحضرت آدم إيله حضرت موسى نك <span>﵉</span> وعلى سائر الأنبياء العظام مناظره لرنده إنسان أفعالنده مجبور ومعاصيده بالكلية معذور اولماغه دلالت واردر ديمك بهتان صريح وافتراء قبيحدر هر برينك منصب نبوتده قدر شامخي ومعرفت</p> </div>