<div class="nass margin-top-10"> <p><span id="p1" class="anchor"></span>واللي يخالف ويعاند ... ينحط والبادي أظلم<a href="#p1" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p2"></span>القصد حاجة نبديها ... واللي يوافق احسن له<a href="#p2" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p3"></span>والنصح واجب تقديمه ... ومقدمة يشكر فضله<a href="#p3" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p4"></span>والحق ما حد يذمه ... إلا المغفل من أصله<a href="#p4" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p5"></span>واللي على كيفه داير ... لا بد يرجع يتندم<a href="#p5" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p6"></span>من كام سنة طلعت موضه ... محد عارف جتنا منين<a href="#p6" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p7"></span>نلعب قمار بالنقدية ... ونشتري الكسوة بالدين<a href="#p7" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p8"></span>فِ التسعة لسباتي الصرة ... ومكسب القرش بقرشين<a href="#p8" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p9"></span>واللي سحب عشرة وعشرة ... يسكت ما يعرف يتكلم<a href="#p9" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p10"></span>فلوس تجي وتروح حالاً ... ويروح معاها كام فدان<a href="#p10" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p11"></span>مرَّة مرّة يضيع البيت ... وترتهن باقي الأطيان<a href="#p11" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p12"></span>بعد الغنى يصبح ما حي ... محتاج إلى حق الدخان<a href="#p12" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p13"></span>لكن يروح يلعب تاني ... ولو بطربوشه الافندم<a href="#p13" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p14"></span>يبقوا العيال عاوزين مونه ... وحضرته داير حايس<a href="#p14" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p15"></span>وفْ كل قهوة يشرب كاس ... يضحك ويلعب ويجاس<a href="#p15" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p16"></span>وبعد ما يخدَّر خالص ... في الهمبرة يروح يتآنس<a href="#p16" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p17"></span>يلعب قمار لما يفلس ... يطلع مكش ومضمضم<a href="#p17" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p18"></span>يطلع مهوش عارف يمشي ... وِم الزعل يكره ذاته<a href="#p18" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p19"></span>من غفلته يعاود يلعب ... ولو يبيع لبس مراته<a href="#p19" class="btn_tag btn btn-sm"><span class="text-gray fa fa-copy"></span></a></p> </div>