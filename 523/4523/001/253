<div class="nass margin-top-10"> <p><span id="p1" class="anchor"></span>بونوسوار صارت بالكوم ... أما السلام أجره على الله<a href="#p1" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p2"></span>وعمتك جدنايت البوم ... سمي وحفض باسم الله<a href="#p2" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p3"></span>الوقت ده وقت البردون ... وادي البرول لحقه ف كعبه<a href="#p3" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p4"></span>وخدني باللك كلمة جون ... وابن الحرام حسبه ربه<a href="#p4" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p5"></span>صعبان علي جيل اليوم ... خسر وأحواله تحسر<a href="#p5" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p6"></span>ولعدش ينفع كتر اللوم ... لكن نقول كله مقدر<a href="#p6" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p7"></span>تلقى الولد تم السبعة ... وعَ الفرير قبل الكتاب<a href="#p7" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p8"></span>وبعد ما يتم التسعة ... مقدرشي أقولك قلبه داب<a href="#p8" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p9"></span>سنة فسنه يكبر دي الواد ... مع الشهادة السنويه<a href="#p9" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p10"></span>ومرة عن مره يزداد ... ويمتحن في البكلوريه<a href="#p10" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p11"></span>ويروح بها مطرح ما يريد ... ودحنا عارفين أخرتها<a href="#p11" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p12"></span>ويدور ويفهم أنه السيد ... ما يفتكر شي عاقبتها<a href="#p12" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p13"></span>تبص في السكه تشوفه ... مسبسب القصه وعاوج<a href="#p13" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p14"></span>زي القمر وقت كسوفه ... اكمن جيبه صبح رايج<a href="#p14" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p15"></span>إن كان مرادك تنده له ... لابد ما تقوله منشير<a href="#p15" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p16"></span>وتشد حيلك وتقف له ... وتعظمه وتديه سفنير<a href="#p16" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p17"></span>ويسير مع إخوانه المود ... وادي الغرور تالف عقله<a href="#p17" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p18"></span>ويقول لنفسه أنا فرجود ... ومين هناك حد يسأله<a href="#p18" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p19"></span>ستشفشي منه غير أوهام ... إلا الشيطان فيه متعشم<a href="#p19" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p20"></span>ويعش كده كل الأيام ... ويظن انه متعلم<a href="#p20" class="btn_tag btn btn-sm"><span class="text-gray fa fa-copy"></span></a></p> </div>