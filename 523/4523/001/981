<div class="nass margin-top-10"> <p><span id="p1" class="anchor"></span>وللي نوى أي مضره ... لابد من توبها يلبس<a href="#p1" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p2"></span>والرزق ما هش بالحيله ... ولا بعزمك يا ريس<a href="#p2" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p3"></span>والحق ما فيهشي جميله ... والزور تملي مدّخمس<a href="#p3" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p4"></span>والصدق مركب مشروعه ... تسير ونورها متونس<a href="#p4" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p5"></span>والكذب بدعه مصنوعه ... يلوذ بها الشخص الميل<a href="#p5" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p6"></span>والحق له ناس بالعنيه ... وله طريق لله واصل<a href="#p6" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p7"></span>الحر يصبر ما يقلق ... والندل ما يشكر خيره<a href="#p7" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p8"></span>والقلب مهما كان يخفق ... من الزعل ما لوش غيره<a href="#p8" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p9"></span>ما كل إنسان في الدنيه ... بين الورى يأكل طيره<a href="#p9" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p10"></span>والناس ما هياش بالميه ... ومن الشجاع تعرف سيره<a href="#p10" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p11"></span>يمكن تشوف واحد مفرد ... كل الأنام تخشى ضيره<a href="#p11" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p12"></span>وله مقام عالي أمجد ... والناس تقول ملاّ عاقل<a href="#p12" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p13"></span>والحق له ناس بالعنيه ... وله طريق لله واصل<a href="#p13" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p14"></span>أمشي على قدم العباس ... اللي عواقبه محموده<a href="#p14" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p15"></span>ملك وله يوم الميدان ... بالنصر رايات مفروده<a href="#p15" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p16"></span>والعز كله له ديدان ... وله طوالع مسعوده<a href="#p16" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p17"></span>وله على كيد الأعدا ... في الفتح آيات مشهوده<a href="#p17" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p18"></span>ياما نياشين له تهدى ... من الملوك من غير حائل<a href="#p18" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p19"></span>والحق له ناس بالعنيه ... وله طريق لله واصل<a href="#p19" class="btn_tag btn btn-sm"><span class="text-gray fa fa-copy"></span></a></p>
<p><span class="anchor" id="p20"></span>ودي نصيحه للعارف ... عملتها ساده باده<a href="#p20" class="btn_tag btn btn-sm"><span class="text-gray fa fa-copy"></span></a></p> </div>